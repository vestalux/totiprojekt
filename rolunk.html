---
title: Rólunk
description:
lang: hu
ref: about
---
<p class="editor-link" style="text-align: center;"><a href="cloudcannon:collections/_staff_members/" class="btn"><strong>&#9998;</strong> Manage Staff members</a></p>

<p>
Varrodánkat 2010-ben indítottuk el. Kezdetben saját ajándékboltunkba készítettünk lakásdekorációs termékeket, táskákat, egyedi lakossági megrendeléseket. Az évek alatt rengeteg tapasztalatot szereztünk és számos akadályt leküzdöttünk. Gépparkunk bővítése és a varrónői létszám növekedése lehetővé teszi nagyobb mennyiségű bérvarrást és nagykereskedések megrendeléseinek kielégítését.  Munkánk során nagy hangsúlyt fektetünk a minőségére, és a határidők betartására. Gépparkunk (pl. gyorsvarrók,4 szálas interlock, fedőző, gomblyukazó, gombfelvarró, hímzőgép, nehézárus, cikk-cakk varrógép, szabászgép, stb.) alkalmas többféle technológiájú termékek varrására, szabászati és gépi hímző feladatok ellátására egyaránt.
</p>



<p>
Társaságunk fő célja a varroda dolgozóinak felelős foglalkoztatása, folyamatos szakmai képzése, a hatékony munka megszervezése és lebonyolítása. Fontosnak tartjuk dolgozóink egészségi állapotának megőrzését, ezért munkahely és a munkaeszközök a testi, egészségi állapot megőrzésének megfelelően kerültek kialakításra. Társadalmi vállalkozásunk megváltozott munkaképességű dolgozókat és munka világából részlegesen kiszorult munkavállalókat is foglalkoztat, célunk, hogy munkavégző képességüket megóvjuk, ezért részükre   egyéni munkaszervezési formákat is bevezettünk pl. többszöri pihenőidő biztosítása, részmunkaidő alkalmazása, szakmai mentor a betanítás idejére. 
A munkavállalók részére kialakított teljesítmény és  ösztönző rendszer biztosítja a varroda humánerő ellátottságát, összeszokott csapatukban minimális a fluktuáció.
</p>
<p>
Elkötelezettek vagyunk a környezetünk fenntarthatósága iránt, így a gyártási folyamatokba  fenntartható megoldásokat vezetünk be pl. szelektív hulladékgyűjtés, a selejt minimalizálása, az újrahasznosítási megoldások. 
Jövőbeni terveink közt szerepel a varroda üzemméretének növelése, mivel egyre több hazai és külföldi partneri megrendelésünk van.
</p>

